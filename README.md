
Bu proje, Nesne Yönelimli Programlama dersi kapsamında ekip çalışmasıyla geliştirilen bir Kişisel Planlayıcı uygulamasıdır. Uygulama; görev yönetimi, Pomodoro çalışma sistemi, takvim ve haftalık performans analizlerini tek bir platformda birleştirir. Kullanıcılar hedeflerini ekleyip takip edebilir, çalışma ve mola sürelerini ayarlayabilir ve başarı oranlarını grafikler üzerinden görüntüleyebilir. Proje Windows Forms kullanılarak geliştirilmiş olup veriler JSON formatında yerel olarak saklanmaktadır. Ekip üyeleri görev paylaşımı yaparak kodlama, arayüz tasarımı ve test süreçlerine birlikte katkı sağlamıştır.

Proje, kullanıcının görevlerini planlamasını ve çalışma sürecini daha verimli yönetmesini amaçlar. Kullanıcı sisteme giriş yaptıktan sonra hedeflerini ekler, düzenler ve tamamlanan görevleri işaretler. Eklenen görevler son tarihlerine göre takvimde gösterilir ve yaklaşan görevler görsel olarak uyarılır. Pomodoro sayacı sayesinde kullanıcı belirlenen süre boyunca çalışıp mola verebilir. Kullanıcının yaptığı görevler ve çalışma verileri JSON formatında kaydedilir ve uygulama her açıldığında bu veriler geri yüklenir. Haftalık performans, tamamlanan hedeflere göre grafiklerle analiz edilerek kullanıcıya sunulur.
